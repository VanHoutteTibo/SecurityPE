Dit reflectiemoment gaat over de projectweken in het eerste jaar. In deze vier weken moeten we een project zelfstandig van begin tot einde uitwerken. Dit gaat natuurlijk niet altijd even makkelijk. Ik heb redelijk wat problemen ondervonden in de voorbije drie weken maar heb die toch telkens relatief goed kunnen oplossen. Een probleem die ik ondervond was er wel eentje die me nog een tijdje zal bijblijven.

Mijn project is een geautomatiseerd Twister spel. Op mijn website wou ik de mat visualiseren zodat je kon zien wanneer er een bol werd ingedrukt. Ik had het eerst gedesigned in XD maar de mat zelf bleef toch een moeilijk element. Om deze in CSS te verwerken was blijkbaar nog moeilijker. Ik vond niet echt een goede manier en had al zodanig veel omwegen genomen maar het begon er eindelijk op te lijken. Het probleem was echter dat ik het zodanig moeilijk had gemaakt dat zelfs de site zelf er trager door begon te werken. Ik besloot om een consult te boeken omdat ikzelf niet tevreden was en er toch een betere oplossing moest zijn.

Tijdens mijn consult me Simon Coudeville werd alles heel duidelijk. De code kon zo veel simpeler gemaakt worden en gaf een veel beter resultaat. Toen besefte ik dat je niet altijd alles te groots moet behandelen. Als je soms gewoon eerst simpel begint hoef je meestal geen extreem moeilijke oplossingen te bedenken.

In de toekomst wil ik nu toch proberen om alles zo simpel mogelijk te maken. Het bespaart mijzelf werk en ik bekom de zelfde resultaten als de moeilijkere omweg.

